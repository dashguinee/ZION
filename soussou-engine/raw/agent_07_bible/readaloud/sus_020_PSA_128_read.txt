Yabura.
128.
Biyaasilae xa bɛɛti nde Sɛɛwɛ na Alatala xa yaragaaxui nan bɛ, naxan ɲɛrɛma a xa kira xɔn ma. 
I xa wali geeni luma i tan nan bɛ, a findi sɛɛwɛ nun harige ra i bɛ. 
I xa ginɛ luma nɛ alɔ wuri bogila i xa banxi kui, i xa die luma nɛ alɔ wuri nɛɛnɛe i xa teebili sɛɛti ma. 
A na na ki nɛ Alatala xa yaragaaxui bɛ, a barakaxi. 
Alatala xa i baraka kelife Siyoni. I xa Darisalamu harige to i xa simaya birin kui. 
I xa i xa die xa die to. Ala xa bɔɲɛsa lu Isirayila bɔxi ma. 
